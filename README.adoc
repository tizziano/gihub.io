= README.adoc 
:lang: it
:author: Tiziano
v1.0, 05-feb-2017
:asciimath:

Questo è il file README.adoc, una breve presentazione. Per accedere alla pagina 
principale del sito statico https://tizziano.github.io segui questo 
collegamento. 

I miei interessi prevalenti sono l'informatica, l'elettronica e un pizzico di 
meccanica. Detto in una parola, tecnologia. Qualcuno dice che sono uno 
smanettone, altri, un 'Maker', nessuno mi ha mai definito un artigiano 
post-moderno. Qualcuno, con mia grande lusinga, mi ha dato dell''artista', e 
forse potrebbe essersi avvicinato più degli altri. 

Uno dei problemi che non sono ancora riuscito ad affrontare in modo adeguato è 
quello di documentare, lasciare una traccia di quello che faccio. Un po' per 
me, un po' per poter condividere queste cose con altre persone. 

Tentativi ne ho fatti, diversi. Ma senza molti risultati apprezzabili, o almeno 
tali da incoraggiarmi a continuare. Questo è in sostanza un altro tentativo, 
alla luce delle esperienze fatte in passato e con il proposito di poterne 
apprezzare i frutti. 

== Comunicare

Comunicare significa condividere, quindi, se comunico, condivido. Una parola! 
Dicono che un'immagine vale mille parole, ma senza una spiegazione sintetica 
l'immagine mantiene la sua efficacia? 

metti qui un'illustrazione

Inserimento illustrazioni: (millefori:images/millefori.png[])
Prosegue il discorso con altri esempi:

.millefori block image
image::images/millefori.png[Illustrazione millefori]

Attualmente (sto scrivendo questo nel secondo decennio del Terzo Millennio), la 
forma di comunicazione prevalente è formata non più da testi e immagini, bensì 
da filmati, trasmessi sui principali mezzi di comunicazione (Internet incluso). 
Sarà meglio? Sarà peggio? Io posso solo dire che a me non sta bene, troppo 
veloce. Anche se, talvolta, posso tornare indietro, mi rendo sempre conto che 
manca qualcosa: la sostanza e i dettagli. 

Quindi, non è sufficiente usare lo strumento giusto per raggiungere un 
obiettivo. Molto più spesso ci si deve mettere fatica per ottenerlo. Non so, al 
momento sto sperimentando questo mezzo, se riuscirò anche con fatica nel mio 
obiettivo, vorrà dire che ho fatto qualcosa di giusto, altrimenti, pazienza. 
